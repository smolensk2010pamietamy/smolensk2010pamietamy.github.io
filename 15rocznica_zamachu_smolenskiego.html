<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html lang="en"><head>
	<meta http-equiv="content-type" content="text/html; charset=UTF-8">
		<div id="content">
<link href="strona.css" rel="stylesheet" type="text/css" />

	<STYLE>
		<!-- 
		BODY,DIV,TABLE,THEAD,TBODY,TFOOT,TR,TH,TD,P { font-family:"Arial"; font-size:medium }
		 -->
	</STYLE>
</head>
<body>
<body>
<p><b>15 rocznica zamachu w Smoleńsku</b></p>
<p>Data: 10 kwietnia 2025</p>
<p>10 kwietnia o godzinie 8:41 minęła 15 rocznica zamachu w Smoleńsku. W kwietniu mija też 85 rocznica zbrodni katyńskiej. 3&nbsp;kwietnia 1940 roku wyruszył pierwszy transport jeńców kierowanych na egzekucję do Katynia. Rozpoczęły się egzekucje wziętych do niewoli Polaków (żołnierzy Wojska Polskiego i Korpusu Ochrony Pogranicza, funkcjonariuszy Policji i innych służb Rzeczypospolitej) przez Armię Czerwoną po zajęciu wschodnich terenów Polski przez Związek Sowiecki po 17 września 1939 roku. Zamordowano ponad 21 tysięcy polskich obywateli w egzekucjach, które odbywały się do połowy maja 1940 r. w różnych miejscach Związku Sowieckiego.</p>
<p>10 kwietnia 2010 roku dokonano zamachu na polską delegację 96 osób lecących samolotem na obchody 70 rocznicy zbrodni katyńskiej. Zginął polski prezydent Lech Kaczyński, jego żona, Ryszard Kaczorowski - były prezydent Polski na uchodźstwie, dowódcy Armii Polskiej i wiele ważnych osób z życia politycznego. Do dzisiaj nie wyjaśniono wszystkich okoliczności tego najtragiczniejszego wydarzenia politycznego w Polsce po II wojnie światowej.</p>
<p>Wrak samolotu, który rozbił się w Smoleńsku, nadal znajduje się w Rosji. Reżim Tuska rozpoczął działania w sprawie tego wraku w charakterystyczny dla siebie sposób. Na początku marca dokonano przeszukania w mieszkaniu Ewy Stankiewicz-Jørgensen <a href="https://www.youtube.com/watch?v=oJWgGcI_1mY" target="_blank">(link do filmu na kanale wPolsce24)</a>. Ze słów dziennikarki wynika, że szukano w jej mieszkaniu właśnie części tego rozbitego samolotu, ale nic nie znaleziono. Jako komentarz do tego zdarzenia zamieszczam następujący cytat z <a href="https://solidarni2010.pl/44973-marcin-bogdan-wszystkie-czesci-tupolewa.html" target="_blank">artykułu Marcina Bogdana</a> ze strony solidarni2010.pl: "Co było przyczyną tego najścia i skrupulatnego przeszukania całego mieszkania? Może Donald Tusk dokonał kolejnego resetu z Rosją i odzyskał wrak tupolewa? Może polscy prokuratorzy wojskowi, wspierani przez najlepszych ekspertów z dziedziny lotnictwa, zrekonstruowali cały samolot i okazało się, że do pełnej rekonstrukcji zabrakło właśnie tych dwudziestu elementów? A może to Rosjanie zrekonstruowali samolot i stwierdzili brak tych elementów, więc zwrócili się do swojego człowieka w Warszawie, jak nazywają Tuska, o pomoc prawną?".</p>
<p>Tymczasem nie ustają wysiłki w celu cyfrowej rekonstrukcji samolotu. Jednym z wytrwałych badaczy wydarzeń w Smoleńsku jest Tomasz Ziemski. 10 lutego badacz ten zaprezentował wyniki swoich prac nad rozpadem lewego skrzydła samolotu, rozpoczynając od zademonstrowania "rozstrzygającego dowodu katastrofy Tu-154M nr 101". Tym rozstrzygającym dowodem na wybuch w lewym skrzydle ma być położenie odłamka elektrycznego hamulca napędu wału klapy lewego skrzydła TEM-4 na działce Bodina. (<a href="https://www.youtube.com/watch?v=RgwyREbj_bU" target="_blank">Zamach Smoleński - prezentacja Tomasza Ziemskiego (Klub Ronina)</a>). Autor prezentacji zatytułował wyniki swojej pracy "Raport Ziemskiego". Druga część jego prezentacji dotyczy dezinformacji w mediach po zamachu smoleńskim (<a href="https://www.youtube.com/watch?v=_pFiIxdKZfc" target="_blank">Tomasz Ziemski - dezinformacja smoleńska 17 marca 2025</a>)</p>
<p>30 grudnia w "Gazecie Wyborczej" pojawił się <a href="https://www.pressreader.com/poland/gazeta-wyborcza-regionalna-stoleczna/20241230/281552296481960" target="_blank">artykuł</a>, w którym zamieszczono takie zdanie: "Zachodni eksperci, którym Zespół Śledczy nr 1 zlecił badania, stwierdzili w przesłanych niedawno opiniach m.in.: 'Niezwykle niski poziom materiałów wybuchowych wykrytych na przedmiotach, pochodzących z rozbitego samolotu, pozwala racjonalnie wykluczyć, że są to pozostałości po eksplozji' ". Bardzo chętnie zapoznalibyśmy się z całością tych opinii. O tych opiniach i wielu innych sprawach związanych ze śledztwem w prawie katastrofy wypowiada się Małgorzata Wassermann  w obszernym <a href="https://www.youtube.com/watch?v=twJxh-F5CSM" target="_blank">wywiadzie na kanale Rymanowski Live</a>. (O śledztwie smoleńskim od 23:30 tego wywiadu).</p>
</body>
</body>

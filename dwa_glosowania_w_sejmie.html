<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html lang="en"><head>
	<meta http-equiv="content-type" content="text/html; charset=UTF-8">
		<div id="content">
<link href="strona.css" rel="stylesheet" type="text/css" />

	<STYLE>
		<!-- 
		BODY,DIV,TABLE,THEAD,TBODY,TFOOT,TR,TH,TD,P { font-family:"Arial"; font-size:medium }
		 -->
	</STYLE>
</head>
<body>
<p><b>Dwa głosowania w Sejmie</b></p>
<p>Data: 1 października 2025</p>
<p>5 sierpnia Sejm zagłosował za uchyleniem immunitetu posła Antoniego Macierewicza. Według prokuratury Antoni Macierewicz miał opublikować niejawne informacje znajdujące się w załącznikach do raportu podkomisji smoleńskiej. <a href="https://www.sejm.gov.pl/Sejm10.nsf/Glosowanie.xsp?posiedzenie=39&glosowanie=160" target="_blank">Link do głosowania</a>. Za wnioskiem głosowało 240 posłów, głównie z koalicji rządzącej. Nikt z posłów koalicji rządzącej nie głosował przeciw wnioskowi ani się nie wstrzymał do głosu. Przeciwko wnioskowi głosowało 190 posłów. Wszyscy głosujący posłowie PiS (178 posłów) głosowali przeciw wnioskowi. Przeciwko byli też posłowie koła Republikanów i Konfederacji Korony Polskiej oraz pięciu posłów Konfederacji. Dziewięciu posłów Konfederacji wstrzymało się od głosu.</p>
<p>W kontekście tego głosowania warto przypomnieć głosowanie z 6 maja 2010 roku. Było to "Głosowanie nad uzupełnieniem porządku dziennego o punkt w brzmieniu: Pierwsze czytanie projektu rezolucji w sprawie wezwania prezesa Rady Ministrów do wystąpienia do władz Federacji Rosyjskiej o przekazanie stronie polskiej prowadzenia postępowania w sprawie katastrofy samolotu TU-154, mającej miejsce 10 kwietnia 2010 r. (druk nr 3032)". <a href="https://orka.sejm.gov.pl/Glos6.nsf/nazwa/66_1/$file/glos_66_1.pdf" target="_blank">Link do głosowania</a>. Czyli niejako posłowie, którzy w tym głosowaniu głosowali przeciw, byli przeciwni przekazaniu stronie polskiej prowadzenia postępowania w sprawie katastrofy smoleńskiej. Przeciw głosowało 268 posłów. Głównie posłowie PO, Lewicy i PSL. Za przekazaniem postępowania stronie polskiej głosowało 158 posłów. 149 posłów PiS głosowało zgodnie "za".</p>
<p>Donald Tusk, premier ówczesnego rządu i obecnego rządu, nie brał udziału w obydwu głosowaniach.</p>
<p>W obydwu głosowaniach brał udział Cezary Tomczyk, obecny wiceminister obrony narodowej. W głosowaniu 5 sierpnia br. głosował za uchyleniem immunitetu Antoniego Macierewicza. W głosowaniu 6 maja 2010 roku Cezary Tomczyk głosował przeciw przekazaniu stronie polskiej prowadzenia postępowania w sprawie katastrofy smoleńskiej. </p>
<p>W związku z głosowaniem nad uchyleniem immunitetu Antoniego Macierewicza w telewizji TVN wypowiadał się C. Tomczyk w następujący sposób: "[Macierewicz] tę niewinność będzie musiał udowodnić przed niezawisłym sądem Rzeczypospolitej. Nie sądzę, żeby mu się to udało. Z jednego prostego powodu. Dlatego, że te sprawy w wielu miejscach są zero-jedynkowe - albo coś niszczył, albo czegoś nie niszczył, albo coś ujawnił, albo czegoś nie ujawnił, albo fabrykował materiały i dowody, albo tego nie robił." (Fragment <a href="https://www.youtube.com/watch?v=gO3Fb5veJm0" target="_blank">filmu</a> od 6:05). Dyrdymały wiceministra o udowadnianiu niewinności przed sądem zacytował TVN24 na swojej <a href="https://tvn24.pl/polska/immunitet-antoniego-macierewicza-cezary-tomczyk-o-poczatku-konca-macierewicza-wymienia-tez-inne-nazwiska-st8585921" target="_blank">stronie internetowej</a>.</p>
<p>Przypomnę, że w polskim prawie obowiązuje zasada <a href="https://pl.wikipedia.org/wiki/Domniemanie_niewinno%C5%9Bci" target="_blank">domniemania niewinności</a> gwarantowana artykułem 42 ust. 3 Konstytucji RP, który stanowi, że każdego uważa się za niewinnego, dopóki jego wina nie zostanie stwierdzona prawomocnym wyrokiem sądu. Poseł Macierewicz nie musi udowadniać niewinności w sądzie. To oskarżyciel ma przekonać sąd, że oskarżony jest winny popełnienia zarzucanego mu czynu.</p>
<p>Warto też zauważyć, że zarzut postawiony posłowi Macierewiczowi nie dotyczy poprzednich zarzutów, jakie się pojawiły w prasie, patrz artykuł <a href="https://www.pap.pl/aktualnosci/raport-oraz-41-zawiadomien-ws-podkomisji-smolenskiej-zlozone-do-prokuratury-krajowej" target="_blank">Raport oraz 41 zawiadomień ws. podkomisji smoleńskiej złożone do Prokuratury Krajowej</a>.
Artykuł 7 ustęp 4 <a href="https://lexlege.pl/ustawa-o-wykonywaniu-mandatu-posla-i-senatora/art-7/" target="_blank">Ustawy o wykonywaniu mandatu posła i senatora</a> mówi, że "pociągnięcie do odpowiedzialności karnej może nastąpić tylko za czyn wskazany we wniosku, który był podstawą wyrażenia zgody przez Sejm lub Senat. Pociągnięcie posła lub senatora do odpowiedzialności za inny czyn wymaga odrębnej zgody Sejmu lub Senatu". Pociągnięcie do odpowiedzialności Antoniego Macierewicza w innych sprawach będzie wymagało kolejnego głosowania w Sejmie.</p>
<p>Co ciekawe, nie jest łatwo znaleźć, w jakim zakresie poseł Macierewicz będzie mógł zostać pociągnięty do odpowiedzialności karnej. Nie zawiera tego druk sejmowy powiązany z głosowaniem (<a href="https://orka.sejm.gov.pl/Druki10ka.nsf/0/197D355CFCE79D6AC1258CDC005C42CC/%24File/1594.pdf" target="_blank">druk 1594</a>), a początkowo wniosek miał nałożoną klauzulę "Ściśle tajne". Patrz artykuł <a href="https://www.rmf24.pl/polityka/news-immunitet-macierewicza-zostanie-uchylony-jest-problem-i-to-s,nId,7997240" target="_blank">"Immunitet Macierewicza zostanie uchylony? Jest problem i to spory"</a>. Myślę, że najwięcej szczegółów zawiera tekst <a href="https://sip.lex.pl/akty-prawne/akty-korporacyjne/udzial-prokuratorow-w-posiedzeniu-sejmowej-komisji-ws-wniosku-o-290616435" target="_blank">"Udział prokuratorów w posiedzeniu sejmowej komisji ws. wniosku o uchylenie immunitetu posła Antoniego Macierewicza"</a>, gdzie podano m.in. numery artykułów i paragrafów kodeksu karnego, które według prokuratury naruszył poseł.
<p>Przed głosowaniem odbyła się konferencja z udziałem Antoniego Macierewicza (<a href="https://sejm.gov.pl/sejm10.nsf/transmisje_arch.xsp?unid=D2F9872B2B89C18BC1258CDD00304260" target="_blank">link do nagrania z konferencji</a>). Konferencję rozpoczyna wypowiedź Kazimierza Smolińskiego, posła PiS, zastępcy przewodniczącego Komisji Regulaminowej, Spraw Poselskich i Immunitetowych. Wystąpienie posła Macierewicza od 13:08:35 nagrania z konferencji. Pytania dziennikarzy od 13:46:20. Ze słów posła Macierewicza wynika, że dokument, który według prokuratury miałby naruszać klauzule tajności, to załącznik 39 raportu <a href="https://www.komisjasmolenska.pl/za%C5%82%C4%85czniki-do-raportu/okoliczno%C5%9Bci-i-t%C5%82o-katastrofy-smole%C5%84skiej" target="_blank">ze strony podkomisji smoleńskiej (blok A)</a>.</p>
</body>
